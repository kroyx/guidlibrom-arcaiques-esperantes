# Deklinacioj

Substantivoj, adjektivoj, korelativoj, pronomoj kaj familiaraj propraj nomoj
estas deklinaciataj. Fremda propra nomo aŭ titolo restas senŝanĝa, sed ĝi povas
ricevi la novan prepozicion no kiu anstataŭige ricevas la koncernan deklinacian
sufikson:

| Esperanto                                      | arcaicam Esperantom                                         |
| ---------------------------------------------- | ----------------------------------------------------------- |
| li vendis la ĉevalojn de mia malfeliĉa bofrato | wend**it** Chewalo**yn** mih**es** powr**es** Bophrat**es** |
| (ni) jam spektis la “Tri Muskedistoj”-n        | yam spektiims **noyn** "Trid Musquedistoy"                  |

Ĉiuj propraj nomoj, samkiel substantivoj, skribiĝas ĉiam kun komenca majusklo.

## Nominativo

|            | Esperanto | arcaicam Esperantom |
| ---------- | :-----:   | :-----:             |
| Ununombra  | -o        | -om                 |
| Plurnombra | -oj       | -oy                 |

La nominativo je **–m** aplikiĝas kiel kutime, por subjekta substantivo kaj
adjektivo. Ĝi malaperas en kunmetaĵo:

| Esperanto                              | arcaicam Esperantom                                |
| -------                                | -------                                            |
| aperis granda profeto, kiu instruis... | grand**am** Prophet**om** aperit, cuyu instruit... |
| partopreni                             | part**o**prenir                                    |

## Akusativo

|            | Esperanto | arcaicam Esperantom |
| ---------- | :-----:   | :-----:             |
| Ununombra  | -on       | -on                 |
| Plurnombra | -ojn      | -oyn                |

La akuzativo je **–n** estas uzata kiel kutime, por senpera komplemento:

| Esperanto                      | arcaicam Esperantom                   |
| -------                        | -------                               |
| oni pelĉasos la sovaĝan beston | sowagh**an** Best**on** oni pelchasot |

## Genitivo

|            | Esperanto | arcaicam Esperantom |
| ---------- | :-----:   | :-----:             |
| Ununombra  | de -o     | -es                 |
| Plurnombra | de -oj    | -eys                |

La genitivo je **–es** aplikiĝas, jen anstataŭ la prepozicio **del** jen post
ĝi:

| Esperanto                    | arcaicam Esperantom                       |
| -------                      | -------                                   |
| la glavo de lia spirito      | Glawom lùi**es** Spirit**es**             |
| ŝi manĝis amason da vinberoj | manghit eshi Amason **del** Winber**eys** |

## Dativo

|            | Esperanto | arcaicam Esperantom |
| ---------- | :-----:   | :-----:             |
| Ununombra  | al -o     | -od                 |
| Plurnombra | al -oj    | -oyd                |

La dativo je **–d** aperas ĉe direkta akuzativo, kondiĉe ke tiu aperas en la
aktuala lingvo, sed ankaŭ post **grez** kaj **malgrez**:

| Esperanto         | arcaicam Esperantom   |
| -------           | -------               |
| al ni malpermesus | nos**id** malpermesut |
| dank’al Dio!      | grez Di**od**!        |

